<html>

<head>
    <title>Preambolo</title>
</head>

<body>
    <h1>Preambolo</h1>
    <p>
        Una FRATTURA nella realtà …
        La vita va avanti. Auto incolonnate, bollette da pagare, bar affollati la mattina. La gente lavora, ride, si
        innamora. Il mondo non è finito. E forse, proprio per questo, nessuno se ne accorge. Ogni tanto, da qualche
        parte, si apre una FRATTURA. Un fenomeno impercettibile ai più. Un’anomalia nello spazio, una distorsione appena
        visibile, come un riflesso nell’acqua increspata. Nessuna esplosione, nessuna sirena. Solo un cambio
        impercettibile dell’aria, una sensazione disturbante. Da lì,
        passano loro. Creature di un altro piano dell’esistenza. Entità che sfuggono alla nostra biologia, che pensano
        in modo diverso, che non dovrebbero essere qui. Ma non sono stupide. Non sono bestie. Si adattano. Osservano. A
        volte si fingono umane. A volte diventano umane. Vivono tra noi. Si mimetizzano nella folla. Un nuovo collega.
        Il vicino di casa. L’uomo seduto da solo al parco ogni giorno alle 18:16. E quasi nessuno se ne accorge.
        Per questo esistono gli Investigatori della FRATTURA. Uomini e donne che vedono oltre. Che hanno studiato gli
        schemi, che riconoscono i segnali. Che capiscono quando una persona non è più una persona. Hanno esperienza,
        intuito, e un profondo rispetto per l’orrore che cammina tra noi. Ma a volte, neanche questo basta …
    </p>
    <h1>La corruzione</h1>
    <p>
        Ogni FRATTURA rilascia una traccia. Una forma di energia aliena, una vibrazione del reale. L’abbiamo chiamata
        CORRUZIONE, anche se non sappiamo bene cosa sia. Chi si avvicina troppo a una FRATTURA, chi entra in contatto
        diretto con le creature che ne provengono… cambia. A volte muore. A volte impazzisce. E a volte, sopravvive. Ma
        diverso.
        Il corpo si adatta. Il DNA muta. Questi individui sviluppano capacità anomale: resistenza straordinaria, sensi
        amplificati, capacità di modificare tessuti biologici. Sono i FRATTURATI. Rari, instabili, preziosi. Combattuti
        tra l’umanità che erano e l’abisso che hanno sfiorato. Alcuni lavorano come INVESTIGATORI, per il bene
        dell’umanità. Altri per i soldi, montagne di soldi. Altri sono osservati. Altri sono temuti. Perché la
        CORRUZIONE cambia tutto. Ma non sempre è un male.
    </p>
    <h1>Cronologia</h1>
    <ul>
        <li>2003 – “Incidente del magazzino di Aoyama” (Tokyo)</li>
        Un uomo scompare all’interno di un deposito. Le telecamere mostrano un inquadratura distorta, poi statica.
        Nessun corpo ritrovato.
        <li>2009 – Prima FRATTURA riconosciuta retroattivamente</li>
        Durante un'indagine su un serial killer in Canada, si scopre che una delle morti era in realtà una mutazione
        spontanea del corpo della vittima. L'individuo era stato in contatto con una FRATTURA.
        <li>2014 – Nasce il protocollo V.E.I.L.</li>
        Struttura informale, composta da ex agenti, civili, scienziati. Nessun riconoscimento ufficiale. Primi veri
        INVESTIGATORI della FRATTURA.
        <li>2017 – Primo FRATTURATI operativo</li>
        Un sopravvissuto alla FRATTURA di Amburgo, Sinus Frank, sviluppa la capacità di rilevare le creature infiltrate.
        Viene considerato instabile, ma utile.
        <li>2018 - Riconoscimento ufficiale dell’organizzazione V.E.I.L.</li>
        L’organizzazione V.E.I.L. diventa un’istituzione globalmente riconosciuta e finanziata dalla maggior parte dei
        governi. Sempre più FRATTURATI vengono assunti per diventare INVESTIGATORI.
        <li>2022 –Invenzione del “Cervellone”</li>
        Il protocollo V.E.I.L. mette a punto un sistema, grazie al DNA di Sinus, per rilevare globalmente gli sbalzi di
        corruzione, indice di probabile apertura di una FRATTURA. Ha una probabilità del 40% di segnalare un falso
        positivo e una precisione di qualche chilometro di raggio, ma è comunque un grande passo avanti.
        <li>Oggi</li>
        Il mondo continua a funzionare.
        Gli INVESTIGATORI sono tanti, i mostri che si nascondono nell’ombra sono di più…
    </ul>
    <img src="Frattura.png" alt="Fracture">
</body>

</html>